# DataScience Workshop a la UB Business School

## Adquisició i processament de dades en Python

Quan: els divendres, de 9:30 a 11:30, des del 26/4/19 al 31/5/19.

On: a la UB Business School de la UB.

Qui: O.Pujol, S.Seguí, J.Vitrià (Dept. Matemàtiques i Informàtica de la UB).

La revolució de les dades està afectant la societat en el seu conjunt, des del canvi en els models de negoci de
diferents indústries fins a la metodologia científica en moltes àrees. Durant aquestes sessions s’introduirà de
forma pràctica, de la mà del grup de DataScience de la Universitat de Barcelona, els conceptes bàsics de la
ciència de dades i el seu entorn tecnològic més bàsic basat en Python. Els continguts són:

+ Introducció pràctica al llenguatge de programació Python (26/4 i 3/5)
+ Processament de dades tabulars en Pandas (10/5)
+ Processament de dades textuals en Python (17/5)
+ Obtenció de dades des de APIs i bases de dades (24/5)
+ Web Scraping (31/5)

A fi de seguir el curs i realitzar els exercicis pràctics proposats pels professors és necessari que els
alumnes disposin d’un ordinador amb el software Anaconda instal·lat. Cal instal·lar la versió Python 3.7.

L'eina que farem servir per executar codi Python és el Jupyter Notebook. Els passos que heu de fer per accedir a aquesta eina (assumint que teniu Anaconda correctament instal·lat) són:

+ Baixeu tot el contingut d'aquest curs al directori de la vostra màquina que vulgueu.
+ Obriu una finestra terminal, navegueu al directori anterior i executeu `jupyter notebook`
